## Διάρθρωση Εργασίας {#sec:introduction:structure}

Η παρούσα εργασία χωρίζεται σε 7 κεφάλαια, τα οποία αποσκοπούν στην εύκολη διάκριση και κατανόηση των επιμέρους στοιχείων της. Στη συνέχεια, παρουσιάζεται μία σύντομη περιγραφή του περιεχομένου του κάθε κεφαλαίου, πλην της εισαγωγής.

Στο **Κεφάλαιο @sec:subject_overview** γίνεται μία συνοπτική παρουσίαση του πεδίου εφαρμογής της εργασίας, δηλαδή του χώρου των αυτόνομων οχημάτων και της αυτόματης στάθμευσης. Ακόμα, διεξάγεται μία βιβλιογραφική επισκόπηση σε προηγούμενες, σχετικές εργασίες. 

Στο **Κεφάλαιο @sec:theory** διατυπώνεται το βασικό, θεωρητικό υπόβαθρο, που απαιτείται για την κατανόηση αυτής της εργασίας. Η ανάπτυξη της θεωρίας ξεκινά από εισαγωγικές έννοιες όπως η Τεχνητή Νοημοσύνη και η Μηχανική Μάθηση και καταλήγει στο κεντρικό, θεωρητικό αντικείμενο της εργασίας, την Ενισχυτική Μάθηση.

Στο **Κεφάλαιο @sec:game** παρουσιάζεται το παιχνίδι στάθμευσης που κατασκευάστηκε, το οποίο λειτούργησε ως το περιβάλλον εκπαίδευσης των πρακτόρων. 

Στο **Κεφάλαιο @sec:training** αναλύεται η εκπαίδευση των πρακτόρων. Πρώτα περιγράφεται η διαδικασία της εκπαίδευσης και ο τρόπος υλοποίησης της. Στη συνέχεια, αναλύονται ορισμένα χρήσιμα συμπεράσματα της διαδικασίας αυτής, δηλαδή οι πρακτικές που εφαρμόστηκαν, για την αντιμετώπιση διαφόρων προβλημάτων που προέκυψαν. Τέλος, παρατίθενται τα αποτελέσματα από τις πιο επιτυχημένες εκπαιδεύσεις του κάθε αλγορίθμου.

Στο **Κεφάλαιο @sec:evaluation** πραγματοποιείται η αξιολόγηση των αποτελεσμάτων της εκπαίδευσης και η σύγκριση των διαφορετικών αλγορίθμων. Έπειτα, τεκμηριώνονται τα τελικά πορίσματα της εργασίας.

Στο **Κεφάλαιο @sec:future-work** προτείνονται ιδέες για τη μελλοντική βελτίωση και επέκταση της εργασίας.