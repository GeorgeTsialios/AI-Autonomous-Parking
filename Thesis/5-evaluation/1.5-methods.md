## Μέθοδοι που χρησιμοποιήθηκαν {#sec:evaluation:methods}

Στα πλαίσια αξιολόγησης της εφαρμογής **Horario** εφαρμόστηκαν τόσο expert-based, όσο και user-based μέθοδοι αξιολόγησης. Ως expert-based μεθόδους εφαρμόσαμε τη μέθοδο του γνωσιακού περιδιαβάσματος (cognitive walkthrough, Ενότητα @sec:evaluation:cognitiveWalkthrough) και τη μέθοδο Fingerstroke-Level Model (FLM, Ενότητα @sec:evaluation:KLM). Ως user-based μεθόδους, ζητήσαμε από πραγματικούς χρήστες της εφαρμογής μας να εκτελέσουν ένα σενάριο χρήσης, με βάση το πρωτόκολλο του ομιλούντος υποκειμένου (think-aloud), διαδικασία που ακολουθήθηκε από ημιδομημένες συνεντεύξεις, που αναλύονται στην Ενότητα @sec:evaluation:userBased.

Τέλος, αξιολογήσαμε την αποδοτικότητα του αλγορίθμου αυτόματης ανάθεσης βαρδιών, εκτελώντας μία σειρά πειραμάτων που εξηγούνται στην Ενότητα @sec:evaluation:algorithm.

![Μέθοδοι αξιολόγησης της εφαρμογής](5-evaluation/figures/methods.pdf){#fig:evaluation:methods}

Εκτελέσαμε δύο κύκλους αξιολόγησης της εφαρμογής. Ο πρώτος κύκλος έλαβε χώρα μετά τη σχεδίαση των πρωτοτύπων και είχε τη μορφή διαμορφωτικής αξιολόγησης, ώστε να ερευνηθεί η ευχρηστία της διεπαφής που είχε σχεδιαστεί. Ο δεύτερος κύκλος έλαβε χώρα όταν πλέον υλοποιήθηκε η εφαρμογή, σε μία προσπάθεια συμπερασματικής αξιολόγησης.
