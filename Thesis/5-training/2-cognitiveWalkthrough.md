## Γνωσιακό περιδιάβασμα (Cognitive walkthrough) {#sec:evaluation:cognitiveWalkthrough}

Το **γνωσιακό περιδιάβασμα (cognitive walkthrough)** είναι μία αυστηρή τεχνική αξιολόγησης, που αναπτύχθηκε αρχικά από τους Lewis κ.ά. το 1990 [@Lewis1990]. Η μέθοδος αυτή ελέγχει τη λογική των βημάτων που θα πρέπει να ακολουθήσει ο χρήστης της εφαρμογής, ώστε να επιτύχει έναν στόχο.

Στα πλαίσια αξιολόγησης της εφαρμογής **Horario**, εφαρμόσαμε το **απλοποιημένο γνωσιακό περιδιάβασμα (cognitive jogthrough)**, που προτάθηκε το 2000 από τον Spencer [@Spencer2000]. Σύμφωνα με αυτό, υλοποιήσαμε ένα σενάριο αλληλεπίδρασης με το σύστημα. Σε κάθε διακριτό βήμα της αλληλεπίδρασης, θέτουμε τα δύο ακόλουθα ερωτήματα και καταγράφουμε τις απαντήσεις μας:

- *Γνωρίζω **τι πρέπει να κάνω** σε αυτό το βήμα;*
- *Αν κάνω το σωστό, θα γνωρίζω **ότι έκανα το σωστό** και ότι σημειώνω πρόοδο προς τον στόχο μου;*

Για την εφαρμογή της μεθόδου του γνωσιακού περιδιαβάσματος, χρησιμοποιήσαμε τους στόχους που τέθηκαν κατά την ιεραρχική ανάλυση εργασιών και τις χαμηλού επιπέδου εργασίες που θα πρέπει να ακολουθηθούν ώστε αυτοί να επιτευχθούν (βλ. Ενότητα @sec:design:analysis:HTA). Στον Πίνακα @tbl:evaluation:cognitiveWalkthrough:createSchedule φαίνονται τα αποτελέσματα της διαδικασίας για τη δημιουργία προγράμματος εργασίας, ενώ στον Πίνακα @tbl:evaluation:cognitiveWalkthrough:newRequest τα αντίστοιχα αποτελέσματα για τη δημιουργία αιτήματος από εργαζόμενο.

| α/α | *Γνωρίζω τι πρέπει να κάνω;* | *Εφόσον έκανα το σωστό, καταλαβαίνω ότι έκανα το σωστό και σημειώνω πρόοδο;* |
| --- | --- | --- |
| **Βήμα 0:** Έναρξη διαδικασίας | **Ναι**, πρέπει να μεταβώ στην καρτέλα *Schedule* και να πατήσω το κουμπί *New schedule*. | **Ναι**, βλέπω τον οδηγό δημιουργίας προγράμματος να εμφανίζεται. |
| **Βήμα 1:** Επιλογή ομάδας | **Ναι**, βλέπω ένα σύντομο κείμενο με οδηγία και τη λίστα με τις ομάδες προς επιλογή. | **Ναι**, βλέπω το επόμενο βήμα στον οδηγό και τη γραμμή προόδου να γεμίζει σταδιακά. |
| **Βήμα 2:** Επιλογή ημερομηνιών | **Ναι**, βλέπω ένα σύντομο κείμενο με οδηγία και τα πεδία ημερομηνιών έναρξης και λήξης. | **Ναι**, οι επιλεγμένες ημερομηνίες φαίνονται στην οθόνη και το κουμπί *Συνέχεια* είναι ορατό και έντονο, υποδεικνύοντας προτροπή για ενέργεια (call-to-action, CTA). Όταν πατηθεί, βλέπω το επόμενο βήμα στον οδηγό και τη γραμμή προόδου να γεμίζει σταδιακά. |
| **Βήμα 3.0:** Προσθήκη βαρδιών | **Ναι**, βλέπω την Ομαδική προβολή του προγράμματος, με εικονίδια προσθήκης σε κάθε κελί. Καταλαβαίνω ότι πρέπει να τα πατήσω. | **Ναι**, βλέπω το Φύλλο βάρδιας με ορατές επιλογές επεξεργασίας. |
| **Βήμα 3.1:** Επιλογή ημέρας | **Ναι**, καταλαβαίνω ότι την επέλεξα ήδη από την Ομαδική προβολή του προγράμματος και δεν το ξεχνώ γιατί είναι ορατή στο Φύλλο βάρδιας. | **Ναι**, είναι ορατή στο Φύλλο βάρδιας. |
| **Βήμα 3.2:** Επιλογή βάρδιας | **Ναι**, καταλαβαίνω ότι την επέλεξα ήδη από την Ομαδική προβολή του προγράμματος και δεν το ξεχνώ γιατί είναι ορατή στο Φύλλο βάρδιας. | **Ναι**, είναι ορατή στο Φύλλο βάρδιας. |
| **Βήμα 3.3:** Επιλογή εργαζόμενου ή επιλογή αυτόματης ανάθεσης | **Ναι**, βλέπω προεπιλεγμένο το κουμπί αυτόματης ανάθεσης και, αν το αποεπιλέξω, βλέπω το μενού επιλογής εργαζομένου. | **Ναι**, η επιλογή μου απεικονίζεται στο Φύλλο βάρδιας (κατάσταση κουμπιού ή περιεχόμενο μενού επιλογής εργαζομένου) και στην Ομαδική προβολή του προγράμματος εργασίας. |
| **Βήμα 3.4:** Επεξεργασία ώρας έναρξης | **Ναι**, βλέπω την επιλογή, την επιλεγμένη ώρα έναρξης και τα κουμπιά *Νωρίτερα*, *Αργότερα* | **Ναι**, η επιλεγμένη ώρα έναρξης ενημερώνεται στο Φύλλο βάρδιας. |
| **Βήμα 3.5:** Επεξεργασία ώρας λήξης | **Ναι**, βλέπω την επιλογή, την επιλεγμένη ώρα λήξης και τα κουμπιά *Νωρίτερα*, *Αργότερα* | **Ναι**, η επιλεγμένη ώρα λήξης ενημερώνεται στο Φύλλο βάρδιας. |
| **Βήμα 3.6:** Προσθήκη σημείωσης | **Ναι**, βλέπω στο πεδίο σημείωσης στο Φύλλο βάρδιας και την προτροπή *Leave a note...* . | **Ναι**, η σημείωση που άφησα φαίνεται στην οθόνη. |
| **Βήμα 4:** Αυτόματη ανάθεση βαρδιών | **Ναι**, σε περίπτωση που έχω επιλέξει τουλάχιστον μία αυτόματη ανάθεση, το κουμπί CTA αναγράφει *Auto-assign*. | **Ναι**, εάν πατήσω το κουμπί, εμφανίζεται μήνυμα επιβεβαίωσης, ένδειξη προόδου της εργασίας στο παρασκήνιο και, τελικά, τα εικονίδια αυτόματων αναθέσεων στην Ομαδική προβολή του προγράμματος εργασίας αντικαθίστανται από τις εικόνες του προσωπικού. |
| **Βήμα 5:** Δημοσίευση προγράμματος | **Ναι**, το κουμπί CTA αναγράφει *Publish*. | **Ναι**, εάν πατήσω το κουμπί, εμφανίζεται μήνυμα επιβεβαίωσης, ένδειξη προόδου της εργασίας στο παρασκήνιο και, τελικά, μήνυμα επιτυχίας. |
Table: Αποτελέσματα γνωσιακού περιδιαβάσματος για τη δημιουργία προγράμματος εργασίας {#tbl:evaluation:cognitiveWalkthrough:createSchedule}

| α/α | *Γνωρίζω τι πρέπει να κάνω;* | *Εφόσον έκανα το σωστό, καταλαβαίνω ότι έκανα το σωστό και σημειώνω πρόοδο;* |
| --- | --- | --- |
| **Βήμα 0:** Έναρξη διαδικασίας | **Ναι**, πρέπει να μεταβώ στην καρτέλα *Requests* και να πατήσω το κουμπί *New request*. | **Ναι**, βλέπω τον οδηγό νέου αιτήματος να εμφανίζεται. |
| **Βήμα 1:** Επιλογή τύπου | **Ναι**, βλέπω ένα σύντομο κείμενο με οδηγία και τη λίστα με τους τύπους προς επιλογή. | **Ναι**, βλέπω το επόμενο βήμα στον οδηγό και τη γραμμή προόδου να γεμίζει σταδιακά. |
| **Βήμα 2:** (Αίτημα αδείας) Καθορισμός λεπτομερειών | **Ναι**, βλέπω ένα σύντομο κείμενο με οδηγία και τη φόρμα καθορισμού των λεπτομερειών. Ζητείται ο τύπος άδειας (μονοήμερη, πολυήμερη), οι ημερομηνίες έναρξης και λήξης και οι ώρες έναρξης και λήξης, σε περίπτωση που δε ζητείται ολοήμερη. | **Ναι**, οι επιλογές μου φαίνονται στην οθόνη και το κουμπί *Συνέχεια* είναι ορατό και έντονο, υποδεικνύοντας προτροπή για ενέργεια (call-to-action, CTA). Όταν πατηθεί, βλέπω το επόμενο βήμα στον οδηγό και τη γραμμή προόδου να γεμίζει σταδιακά. |
| **Βήμα 2.1:** (Αίτημα ανταλλαγής βαρδιών) Επιλογή βάρδιας προς ανταλλαγή | **Ναι**, βλέπω ένα σύντομο κείμενο με οδηγία και την Ατομική προβολή προγράμματος εργασίας, ώστε να επιλέξω τη βάρδια που θέλω να ανταλλάξω. | **Ναι**, βλέπω το επόμενο βήμα στον οδηγό και τη γραμμή προόδου να γεμίζει σταδιακά. |
| **Βήμα 2.2:** (Αίτημα ανταλλαγής βαρδιών) Επιλογή επιθυμητής βάρδιας | **Ναι**, βλέπω ένα σύντομο κείμενο με οδηγία και την Ομαδική προβολή προγράμματος εργασίας, ώστε να επιλέξω τη βάρδια που επιθυμώ να αναλάβω. | **Ναι**, βλέπω το επόμενο βήμα στον οδηγό και τη γραμμή προόδου να γεμίζει σταδιακά. |
| **Βήμα 3:** Προσθήκη σχολίου και έλεγχος | **Ναι**, βλέπω ένα σύντομο κείμενο με οδηγία και την επισκόπηση του αιτήματος. Βλέπω το πεδίο σχολίου και την προτροπή *Leave a comment...* . | **Ναι**, η σημείωση που άφησα φαίνεται στην οθόνη. |
| **Βήμα 4:** Υποβολή αιτήματος | **Ναι**, το κουμπί CTA αναγράφει *Submit*. | **Ναι**, εάν πατήσω το κουμπί, εμφανίζεται μήνυμα επιβεβαίωσης, ένδειξη προόδου της εργασίας στο παρασκήνιο και, τελικά, μήνυμα επιτυχίας. |
Table: Αποτελέσματα γνωσιακού περιδιαβάσματος για τη δημιουργία αιτήματος από εργαζόμενο {#tbl:evaluation:cognitiveWalkthrough:newRequest}

Παρατηρούμε πως έχουμε θετικά αποτελέσματα σε όλες τις ερωτήσεις.
