## Στατιστικά {#sec:training:statistics}

Σε αυτήν την ενότητα, θα παρουσιάσουμε κάποια συνολικά στατιστικά της διαδικασίας εκπαίδευσης και βασιζόμενοι σε αυτά, θα βγάλουμε κάποια πρώτα συμπεράσματα.

Αρχικά, η συνολική διάρκεια των εκπαιδεύσεων των αλγορίθμων, ανέρχεται σε περίπου 98 ημέρες και 8 ώρες[^calculation]. Βέβαια, η διάρκεια αυτή δεν αντιστοιχεί σε πραγματικό χρόνο, αφού όπως εξηγήσαμε στην προηγούμενη ενότητα, οι εκπαιδεύσεις διεξάγονταν συχνά παράλληλα, σε διαφορετικά υπολογιστικά συστήματα. Είναι όμως ενδεικτική του χρόνου που απαιτείται για την εκπαίδευση τέτοιων αλγορίθμων.

[^calculation]: Για τον υπολογισμό αυτό χρησιμοποιήθηκαν οι ώρες κάθε εκπαίδευσης, όπως φαίνονται από τα γραφήματα του Tensorboard και το εργαλείο [Time Calculator](https://www.calculatehours.com/Time_Calculator.html), για την πρόσθεση τους.

Στην *Εικόνα @fig:training:statistics:num_trainings* παρουσιάζεται το πλήθος των διαφορετικών εκπαιδεύσεων που διεξήχθησαν για κάθε αλγόριθμο. 

![Πλήθος εκπαιδεύσεων ανά αλγόριθμο.](5-training/figures/Stats-number-trainings.png){#fig:training:statistics:num_trainings width=75%}

Η εικόνα αυτή αποτελεί ένα πρώτο σημάδι των τελικών επιδόσεων των αλγορίθμων. Συγκεκριμένα, διεξήχθησαν περισσότερες εκπαιδεύσεις με τους αλγορίθμους Q-Learning και PPO, καθώς ήταν αυτοί με τις χειρότερες επιδόσεις, τις οποίες προσπαθούσαμε να βελτιώσουμε. Αντίθετα, οι αλγόριθμοι της κατηγορίας δράστη-κριτή δεν χρειάστηκαν τόσο μεγάλο πλήθος εκπαιδεύσεων, αφού είχαν πιο γρήγορα, καλές επιδόσεις.

Στη συνέχεια, στην *Εικόνα @fig:training:statistics:train_durations* διακρίνεται η μέση διάρκεια εκπαίδευσης των αλγορίθμων, σε ώρες.

![Μέση διάρκεια εκπαίδευσης ανά αλγόριθμο.](5-training/figures/Stats-training-duration.png){#fig:training:statistics:train_durations width=75%}

Παρατηρούμε πως οι αλγόριθμοι που χρησιμοποιούν νευρωνικά δίκτυα, απαιτούν σημαντικά περισσότερο χρόνο για την εκπαίδευσή τους, σε σχέση με τον απλό αλγόριθμο Q-Learning. Ακόμα, στους αλγορίθμους βαθιάς ενισχυτικής μάθησης, ο αλγόριθμος βελτιστοποίησης πολιτικής PPO, χρειάζεται λιγότερο χρόνο εκπαίδευσης, σε σχέση με αυτούς της κατηγορίας δράστη-κριτή. Επομένως, επιβεβαιώνουμε πως η πολυπλοκότητα του κάθε αλγορίθμου επηρεάζει τον χρόνο εκπαίδευσής του.