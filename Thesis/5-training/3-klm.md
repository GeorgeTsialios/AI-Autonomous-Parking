## Τα μοντέλα KLM - FLM {#sec:evaluation:KLM}

Το μοντέλο πληκτρολογήσεων (Keystroke-Level Model) δημοσιεύτηκε το 1983 από τους Card, Moran και Newell [@Card1983], [@Avouris2018]. Στόχος αυτής της expert-based μεθόδου αξιολόγησης είναι η πρόβλεψη του χρόνου ακολουθίας των ενεργειών του χρήστη. Αποτελεί μία απλοποιημένη έκδοση του μοντέλου GOMS, η οποία κάνει την παραδοχή ότι ο χρήστης είναι έμπειρος και αλάνθαστος, αλλά μονόχειρας.

Οι στοιχειώδεις ενέργειες του μοντέλου KLM, οι συμβολισμοί τους και οι εμπειρικοί μέσοι χρόνοι τους φαίνονται στον πίνακα @tbl:evaluation:KLM:theory [@Avouris2018].

| Ενέργεια | Συμβολισμός | Εμπειρικός μέσος χρόνος |
| --- | --- | --- |
| Πληκτρολόγηση (keystroking) | T~K~ | 0.08 sec πεπειραμένη δακτυλογράφος, 0.28 sec δακτυλογράφος μέσης ικανότητας, 1.2 sec άπειρος δακτυλογράφος |
| Κλικ ποντικιού (mouse button press) | T~B~ | 0.1 sec down/up, 0.2 sec κλικ |
| Δείξη (δηλαδή μετακίνηση του κέρσορα, τυπικά με χρήση ποντικιού) (pointing) | T~P~ | 1.1 sec |
| Μετακίνηση χεριού μεταξύ πληκτρολογίου και ποντικιού (hand movement) | T~H~ | 0.4 sec |
| Νοητική προετοιμασία (mental preparation) | T~M~ | 1.35 sec |
| Χρόνος απόκρισης συστήματος (system response time) | T~R~ | περίπου 0.05 sec |
Table: Κατηγορίες ενεργειών του μοντέλου KLM {#tbl:evaluation:KLM:theory}

Στην περίπτωση αξιολόγησης της εφαρμογής **Horario** σε κινητή συσκευή, το μοντέλο KLM αποδεικνύεται ανεπαρκές. Στο [@Lee2015] προτείνεται ένα νέο μοντέλο για κινητές συσκευές με οθόνη αφής (**Fingerstroke-Level Model, FLM**) που βασίζεται στο KLM και σε προσπάθειες επικαιροποίησής του.

Οι στοιχειώδεις ενέργειες του μοντέλου FLM, οι συμβολισμοί τους και οι εμπειρικοί μέσοι χρόνοι τους φαίνονται στον πίνακα @tbl:evaluation:FLM:theory [@Lee2015].

| Ενέργεια | Συμβολισμός | Εμπειρικός μέσος χρόνος |
| --- | --- | --- |
| Άγγιγμα (tapping) | T~T~ | 0.31 sec |
| Δείξη (pointing) | T~P~ | 0.43 sec |
| Σύρσιμο (dragging) | T~D~ | 0.17 sec |
| Γρήγορη μετακίνηση - Τίναγμα (flicking) | T~F~ | Από αριστερά προς δεξιά: 0.11 sec, Από δεξιά προς αριστερά: 0.12 sec |
| Νοητική προετοιμασία (mental preparation) | T~M~ | 1.35 sec |
| Χρόνος απόκρισης συστήματος (system response time) | T~R~ | περίπου 0.05 sec |
Table: Κατηγορίες ενεργειών του μοντέλου FLM {#tbl:evaluation:FLM:theory}

Θα εφαρμόσουμε το μοντέλο FLM για τους στόχους που τέθηκαν κατά την ιεραρχική ανάλυση εργασιών (βλ. Ενότητα @sec:design:analysis:HTA).

### Δημιουργία προγράμματος εργασίας {.unnumbered}

Έστω $Τ_1$ ο χρόνος προετοιμασίας προγράμματος, μέχρι πριν την έναρξη προσθήκης μεμονωμένων βαρδιών. Αποτελείται από τα βήματα:

- Μετακίνηση και άγγιγμα της καρτέλας *Schedule*: $M + P + T$
- Μετακίνηση και άγγιγμα του κουμπιού *New schedule*: $M + P + T$
- Μετακίνηση και άγγιγμα της επιθυμητής ομάδας: $M + P + T$
- Μετακίνηση και άγγιγμα πεδίου ημερομηνίας: $M + P + T$
- Μετακίνηση και άγγιγμα ημερομηνίας έναρξης και λήξης: $2 \times (M + P + T)$
- Μετακίνηση και άγγιγμα του κουμπιού *Save*: $M + P + T$
- Έλεγχος επιλεγμένων ημερομηνιών: $R$
- Μετακίνηση και άγγιγμα του κουμπιού *Continue*: $M + P + T$

Άρα:

$$
    T_1 = 8 \times (M + P + T) + R
$$

Έστω $T_2$ ο χρόνος που απαιτείται για την προσθήκη $n$ μεμονωμένων βαρδιών με αυτόματη ανάθεση. Για κάθε βάρδια με αυτόματη ανάθεση, αν υποθέσουμε ότι δεν τροποποιούμε τις ώρες έναρξης και λήξης και δεν προσθέτουμε σχόλιο, απαιτούνται τα βήματα:

- Μετακίνηση και άγγιγμα του κελιού βάρδιας: $M + P + T$
- Μετακίνηση και άγγιγμα του κουμπιού *Add staff*: $M + P + T$
- Κύλιση προς τα κάτω: $F$
- Μετακίνηση και άγγιγμα του κουμπιού *Add staff*: $M + P + T$
- ...

Άρα:

$$
    T_2 = \sum_{i=1}^{n} \left\{ (M + P + T) + s_i \times \left[ 2 \times (M + P + T) + F \right] \right\}
$$

όπου $s_i$ είναι ο αριθμός του προσωπικού που απαιτείται για τη βάρδια $i$.

Έστω $T_3$ ο χρόνος που απαιτείται για την προσθήκη $m$ μεμονωμένων βαρδιών με χειροκίνητη ανάθεση. Για κάθε βάρδια με χειροκίνητη ανάθεση, αν υποθέσουμε ότι βρίσκουμε τον επιθυμητό εργαζόμενο χωρίς αναζήτηση μέσω πληκτρολόγησης, δεν τροποποιούμε τις ώρες έναρξης και λήξης και δεν προσθέτουμε σχόλιο, απαιτούνται τα βήματα:

- Μετακίνηση και άγγιγμα του κελιού βάρδιας: $M + P + T$
- Μετακίνηση και άγγιγμα του κουμπιού *Add staff*: $M + P + T$
- Μετακίνηση και άγγιγμα του πεδίου επιλογής εργαζομένου: $M + P + T$
- Κύλιση έως τον επιθυμητό εργαζόμενο: $F$
- Μετακίνηση και άγγιγμα του επιθυμητού εργαζόμενου: $M + P + T$
- Κύλιση προς τα κάτω: $F$
- Μετακίνηση και άγγιγμα του κουμπιού *Add staff*: $M + P + T$
- ...

Άρα:

$$
    T_3 = \sum_{i=1}^{m} \left\{ (M + P + T) + s_i \times \left[ 4 \times (M + P + T) + 2 \times F \right] \right\}
$$

όπου $s_i$ είναι ο αριθμός του προσωπικού που απαιτείται για τη βάρδια $i$.

Έστω $T_4$ ο χρόνος που απαιτείται για την αυτόματη ανάθεση και τη δημοσίευση του προγράμματος. Υποθέτουμε ότι λαμβάνουμε τα αποτελέσματα της αυτόματης ανάθεσης αυτούσια, χωρίς να πραγματοποιήσουμε αλλαγές. Απαιτούνται τα βήματα:

- Μετακίνηση και άγγιγμα του κουμπιού *Auto-assign*: $M + P + T$
- Μετακίνηση και άγγιγμα του κουμπιού *Auto-assign* (στην επιβεβαίωση): $M + P + T$
- Αναμονή αυτόματης ανάθεσης: $R$
- Μετακίνηση και άγγιγμα του κουμπιού *Publish*: $M + P + T$
- Μετακίνηση και άγγιγμα του κουμπιού *Publish* (στην επιβεβαίωση): $M + P + T$
- Αναμονή δημοσίευσης: $R$

Άρα:

$$
    T_4 = 2 \times (M + P + T) + 2 \times R
$$

Στην περίπτωση που δεν έχει επιλεγεί καμία αυτόματη ανάθεση, ο χρόνος $T_4$ μειώνεται σε:

$$
    T_4 = (M + P + T) + R
$$

Τελικά, είναι:

$$
    T_{\text{total}} = T_1 + T_2 + T_3 + T_4
$$

Ενδεικτικά, για την προσθήκη 3 βαρδιών ανά ημέρα σε μία εβδομάδα με 2 αυτόματες αναθέσεις η καθεμία (άρα $n = 21,\, m = 0$) και $s_i = 2$ για κάθε βάρδια $i$, έχουμε:

$$
    T_{\text{total}} \approx 235.5 \text{ sec.} \approx 4 \text{ min.}
$$

### Υποβολή αιτήματος άδειας {.unnumbered}

Η διαδικασία υποβολής αιτήματος άδειας, έστω για πολυήμερη άδεια, αποτελείται από τα βήματα:

- Μετακίνηση και άγγιγμα της καρτέλας *Requests*: $M + P + T$
- Μετακίνηση και άγγιγμα του κουμπιού *New request*: $M + P + T$
- Μετακίνηση και άγγιγμα του κουμπιού *Time-off*: $M + P + T$
- Μετακίνηση και άγγιγμα του κουμπιού *Multiple days (leave)*: $M + P + T$
- Μετακίνηση και άγγιγμα πεδίου ημερομηνίας: $M + P + T$
- Μετακίνηση και άγγιγμα ημερομηνίας έναρξης και λήξης: $2 \times (M + P + T)$
- Μετακίνηση και άγγιγμα του κουμπιού *Save*: $M + P + T$
- Μετακίνηση και άγγιγμα του κουμπιού *Continue*: $M + P + T$
- Έλεγχος αιτήματος: $M$
- Μετακίνηση και άγγιγμα πεδίου σχολίου: $M + P + T$
- Πληκτρολόγηση σχολίου (έστω 40 χαρακτήρες): $M + 40 P + 40 T$
- Μετακίνηση και άγγιγμα του κουμπιού *Submit*: $M + P + T$
- Αναμονή υποβολής: $R$

Άρα:

$$
    T_{\text{total}} = 11 \times (M + P + T) + M + M + 40 P + 40 T + R \approx 55 \text{ sec.}
$$

### Υποβολή αιτήματος ανταλλαγής βαρδιών {.unnumbered}

Η διαδικασία υποβολής αιτήματος ανταλλαγής βαρδιών αποτελείται από τα βήματα:

- Μετακίνηση και άγγιγμα της καρτέλας *Requests*: $M + P + T$
- Μετακίνηση και άγγιγμα του κουμπιού *New request*: $M + P + T$
- Μετακίνηση και άγγιγμα του κουμπιού *Shift exchange*: $M + P + T$
- Κύλιση έως την επιθυμητή βάρδια προς ανταλλαγή: $F$
- Μετακίνηση και άγγιγμα της επιθυμητής βάρδιας προς ανταλλαγή: $M + P + T$
- Κύλιση έως την επιθυμητή βάρδια: $F$
- Μετακίνηση και άγγιγμα του κελιού της επιθυμητής βάρδιας: $M + P + T$
- Επιλογή συναδέλφου: $M + P + T$
- Έλεγχος αιτήματος: $M$
- Μετακίνηση και άγγιγμα πεδίου σχολίου: $M + P + T$
- Πληκτρολόγηση σχολίου (έστω 40 χαρακτήρες): $M + 40 P + 40 T$
- Μετακίνηση και άγγιγμα του κουμπιού *Submit*: $M + P + T$
- Αναμονή υποβολής: $R$

Άρα:

$$
    T_{\text{total}} = 8 \times (M + P + T) + 2 \times F + M + M + 40 P + 40 T + R \approx = 50 \text{ sec.}
$$
