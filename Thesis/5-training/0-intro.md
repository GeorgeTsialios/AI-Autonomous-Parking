# Εκπαίδευση {#sec:training}

Η εκπαίδευση αποτελεί τη διαδικασία, στην οποία οι πράκτορες ενισχυτικής μάθησης αλληλεπιδρούν με το περιβάλλον και μαθαίνουν να λύνουν το πρόβλημα, για το οποίο έχουν σχεδιαστεί.

Η εκπαίδευση πρακτόρων αποτελεί τον πυρήνα αυτής της εργασίας. Διεξήχθησαν εκπαιδεύσεις με όλους τους αλγορίθμους που που μελετήσαμε θεωρητικά στο Κεφάλαιο 3 και δοκιμάστηκαν διάφορες μέθοδοι και τεχνικές, ώστε να πετύχει ο κάθε αλγόριθμος την καλύτερη δυνατή απόδοση στο παιχνίδι. Η διαδικασία αυτή χρειάστηκε αρκετούς μήνες και κάτα τη διάρκεια της, προέκυψαν πολλές δυσκολίες και προβλήματα. Ταυτόχρονα όμως, συγκεντρώθηκαν ουσιαστικές πληροφορίες και προέκυψαν χρήσιμα συμπεράσματα.

Το παρόν κεφάλαιο, προσπαθεί να οργανώσει με τον βέλτιστο τρόπο, την αχανή αυτή διαδικασία και να αναδείξει τις σημαντικότερες πτυχές της. Έτσι, το κεφαλαίο της εκπαίδευσης διαρθρώνεται ως εξής:

- Στην **Ενότητα @sec:training:goals**, παρατίθενται αρχικά, οι κύριοι στόχοι της εκπαίδευσης πρακτόρων. 
- Στην **Ενότητα @sec:training:tools**, αναλύονται τα εργαλεία που χρησιμοποιήθηκαν και τα πλεονεκτήματα που προσέφερε το καθένα. 
- Στην **Ενότητα @sec:training:compute**, γίνεται αναφορά στους υπολογιστικούς πόρους που χρησιμοποιήθηκαν για την εκτέλεση των εκπαιδεύσεων.
- Στην **Ενότητα @sec:training:statistics**, παρουσιάζονται κάποια συνολικά στατιστικά της διαδικασίας εκπαίδευσης.
- Στην **Ενότητα @sec:training:difficulties**, εξετάζονται τα προβλήματα της ενισχυτικής μάθησης και σχολιάζεται η εμφάνισή τους, στις εκπαιδεύσεις που διεξήχθησαν.
- Στην **Ενότητα @sec:training:tips**, δίνονται κάποιες γενικές, καλές πρακτικές για την εκπαίδευση πρακτόρων, καθώς και πιο συγκεκριμένες συμβουλές, βασισμένες στην εμπειρία που αποκτήθηκε κατά τη διάρκεια των εκπαιδεύσεων. 
- Στην **Ενότητα @sec:training:modeling**, αναλύεται η τελική μοντελοποίηση του συστήματος, όσον αφορά την επιλογή της αρχιτεκτονικής των νευρωνικών δικτύων και τη σχεδίαση της συνάρτησης ανταμοιβής, η οποία οδήγησε στα καλύτερα αποτελέσματα των πρακτόρων.
- Στις **Ενότητες @sec:training:q-learning**, **@sec:training:ppo**, **@sec:training:sac**, **@sec:training:td3** και **@sec:training:ddpg**, εξετάζονται οι εκπαιδεύσεις του κάθε αλγορίθμου ξεχωριστά, κάνοντας πρώτα, μία επισκόπηση του συνόλου των εκπαιδεύσεων του αλγορίθμου και έπειτα μελετώντας την καλύτερη εκπαίδευση του.