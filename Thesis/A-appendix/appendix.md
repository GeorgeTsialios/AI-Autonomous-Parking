# Παράρτημα {.unnumbered}

## Πρωτότυπα που επανασχεδιάστηκαν μετά την αξιολόγηση {.unnumbered}

Στην Ενότητα αυτή, παρατίθενται τα σκαριφήματα και τα πρωτότυπα των οθονών, τα οποία κατά την πρώτη φάση της αξιολόγησης κρίθηκαν ότι προσφέρουν χαμηλή εμπειρία χρήστη. Για τον λόγο αυτό, επανασχεδιάστηκαν με διαφορετική λογική, λαμβάνοντας υπόψη τις προτάσεις των χρηστών που συμμετείχαν ως αξιολογητές.

Στην Εικόνα @fig:appendix:oldPrototypes:schedulePageTeamView βλέπουμε το σκαρίφημα και το πρωτότυπο της Ομαδικής προβολής του προγράμματος εργασίας. Σε αυτή τη φάση του σχεδιασμού, η ομαδική προβολή περιελάμβανε σε μία ενιαία οθόνη όλες τις ομάδες της επιχείρησης σε μορφή ακορντεόν, ώστε ο χρήστης να μπορεί να επιλέγει ποιες θα είναι ορατές κάθε στιγμή. Η αξιολόγηση έδειξε ότι οι χρήστες δυσκολεύονταν να αντιληφθούν ότι πρόκειται για έναν ενιαίο πίνακα, του οποίου ορισμένα κελιά είναι συγχωνευμένα (οι γραμμές του κουμπιών ανάπτυξης και σύμπτυξης του ακορντεόν). Επίσης, τα ονόματα των βαρδιών εμφανίζονταν πάνω από τις αντίστοιχες γραμμές του πίνακα, για εξοικονόμηση πλάτους, γεγονός που επίσης προκαλούσε σύγχυση στους χρήστες. Για τον λόγο αυτό, η Ομαδική προβολή επανασχεδιάστηκε και απλουστεύτηκε, ώστε να περιλαμβάνει μόνο μία ομάδα κάθε φορά, προσφέροντας λιγότερη και πιο ξεκάθαρη πληροφορία.

![Παλαιό πρωτότυπο της Ομαδικής προβολής του προγράμματος εργασίας](A-appendix/figures/schedulePageTeamViewOld.pdf){#fig:appendix:oldPrototypes:schedulePageTeamView}

Στην Εικόνα @fig:appendix:oldPrototypes:schedulePageListView βλέπουμε το σκαρίφημα και το πρωτότυπο της Προβολής λίστας του προγράμματος εργασίας, η οποία απορρίφθηκε σε επόμενο στάδιο της σχεδίασης. Η προβολή αυτή είχε σκοπό να συνδυάσει την πληροφορία που προσφέρουν η Ατομική και η Ομαδική προβολή, ώστε να μπορεί να γίνει γρήγορος έλεγχος πότε δουλεύει ο κάθε εργαζόμενος ξεχωριστά εντός μίας ομάδας. Η προβολή αυτή περιλαμβάνει στοιχεία της Ομαδικής προβολής, όπως το ακορντεόν, αλλά οργανώνει την πληροφορία με βάση τους εργαζόμενους εντός κάθε ομάδας. Αποδείχθηκε ότι οι χρήστες δεν μπορούσαν να αντιληφθούν την πληροφορία που προσφέρει αυτή η οθόνη και την συνέχεαν με αυτή της Ομαδικής προβολής. Για αυτόν τον λόγο, απορρίφθηκε και ενσωματώθηκε στην Ατομική προβολή, στην οποία πλέον μπορεί να επιλεγεί ο επιθυμητός χρήστης (πέρα από τον τρέχοντα λογαριασμό), μέσω των κουμπιών της οθόνης επιλογής προβολής.

![Απορριφθέν πρωτότυπο της Προβολής λίστας του προγράμματος εργασίας](A-appendix/figures/schedulePageListViewOld.pdf){#fig:appendix:oldPrototypes:schedulePageListView}

Στην Εικόνα @fig:appendix:oldPrototypes:scheduleWizard:sheet βλέπουμε το σκαρίφημα και το πρωτότυπο ενός βήματος του Οδηγού δημιουργίας και επεξεργασίας προγράμματος. Πρόκειται για το βήμα της προσθήκης βαρδιών, το οποίο βασίζεται στο πρωτότυπο της Ομαδικής προβολής της Εικόνας @fig:appendix:oldPrototypes:schedulePageTeamView. Επιπλέον, ορατό είναι το Φύλλο προσθήκης βάρδιας, το οποίο περιλαμβάνει πεδία καθορισμού λεπτομερειών για τη συγκεκριμένη βάρδια. Ωστόσο, για λόγους συνοχής της γραφικής διεπαφής σε όλη την έκταση της εφαρμογής, το συγκεκριμένο πρωτότυπο απορρίφθηκε και συγχωνεύθηκε με το Φύλλο βάρδιας, στο οποίο προστέθηκε δυνατότητα επεξεργασίας με τη μορφή καρτών.

![Απορριφθέν πρωτότυπο του Φύλλου προσθήκης βάρδιας στον Οδηγό δημιουργίας / επεξεργασίας προγράμματος εργασίας](A-appendix/figures/scheduleWizardShiftSheetOld.pdf){#fig:appendix:oldPrototypes:scheduleWizard:sheet}

## Σενάριο αξιολόγησης εμπειρίας χρήστη με πραγματικούς χρήστες {.unnumbered}

Στην Ενότητα αυτή, παρατίθεται το έντυπο που μοιράστηκε στους αξιολογητές της εφαρμογής, κατά τη διάρκεια της αξιολόγησης από τελικούς χρήστες (user-based evaluation).

![Σενάριο αξιολόγησης εμπειρίας χρήστη με πραγματικούς χρήστες](5-evaluation/figures/interview1.pdf){#fig:evaluation:userBased:interview1}

![Σενάριο αξιολόγησης εμπειρίας χρήστη με πραγματικούς χρήστες (συνέχεια)](5-evaluation/figures/interview2.pdf){#fig:evaluation:userBased:interview2}
