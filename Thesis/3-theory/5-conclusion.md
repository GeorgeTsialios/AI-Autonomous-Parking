## Σύνοψη {#sec:design:conclusion}

Κατά τη διαδικασία δημιουργίας ενός προϊόντος, σημαντικό ρόλο παίζει η σωστή προετοιμασία και σχεδίαση. Στο Κεφάλαιο αυτό, πραγματοποιήθηκε ανάλυση των απαιτήσεων που καλείται να επιλύσει η εφαρμογή **Horario**, με τις μεθόδους του ανθρωποκεντρικού σχεδιασμού. Συγκεκριμένα, έγινε ανάλυση των χρηστών και των εργασιών της εφαρμογής, χρησιμοποιώντας το πλαίσιο PACT, τη μέθοδο των περσόνων (personas) και την ιεραρχική ανάλυση εργασιών. Στη συνέχεια, αφού μελετήθηκαν ανταγωνιστικές λύσεις και πάρθηκαν σχεδιαστικές αποφάσεις, σχεδιάστηκαν σκαριφήματα και πρωτότυπα για τις διάφορες οθόνες της εφαρμογής, τα οποία και σχολιάστηκαν εκτενώς.